334

292.
Anno 1455. 7. martii.

Coram capitulo ecclesiae Zag rabiensiS, heremitae claustri B. M.
V. de promontorio Zagrabiensi, duas sessiones suas in Kysmlaka
existentes, quartuordecim florenis Georgio de Mlaka, vendunt.

Nos capitulum ecclesie Zagrabiensis notum facimus tenore pre-
sencium significantes quibus expedit universis, quod religiosus vir
frater Michael‚ alias vicarius claustri beate Marie virginis ordinis he-
remitarum sancti Pauli primi heremite de promontorio nostro Zagra-
biensi, in sua ac tocius conventus fratrum heremitarum ordinis eiusdem,
in eodem claustro iugiter deo famulancium nominibus et in personiS‚
coram nobis personaliter constitutuS, dixit et sponte confessus est ora-
culo vive vocis sue in hunc modum, quomodo ipse 'pro quibusdam
necessitatibus predictum claustrum urgentibus evitandis, quasdam duas
sessiones iobagionales in possessione Kysmlaka vocata, in comitatu
Zagrabiensi habitas et existenteS, per Paulum et Nicolaum filios con-
dam· Michaelis de Lompnicza, ob salutem et remedium animarum
ipsorum ac parentum suorum, vigore aliarum litterarum nostrarum
eidem clastro et fratribus heremitis in eodem claustro degentibus
dataS, in quarum una Georgius Rehych ad presenS‚ et in alia Io-
hannes Marchechych dictus alias residencias facere perhibentur per-
sonaleS, cum omnibus earundem duarum sessionum iobagionalium uti-
htatibus, puta terris arabilibuS, cultis et incultiS, silviS‚ pascuiS, pratis
nemoribuS‚ aquis aquarumque decursibus et generaliter cunctis usibuS,
fructuositatibus et pertinenciis universiS, Georgio filio Michaelis et
Stephano filio eiusdem de dicta Mlaka, pro quatuordecim florenis
auri, puri, boni et iusti ponderiS, plene ut idem frater Michael retulit
ab eisdem habitis et receptis vendidisset, tradidiset et assignasset
ymmo suo et nominibus quorum supra vendidit, tradidit et assignavit
coram nobis per eosdem ipsorumque heredes ac posteritates univer-
sas iure perpetuo et irrevocabiliter tenendaS, possidendas pariter et
habendaS, decimis nostris et ecclesie nostre semper salvis remanen-
tibus, In cuius rei memoriam firmitatemque perpetuam, presentibus
sigillum nostrum duximus appendendum. Datum feria sexta proxima
ante dominicam oculi, anno domini millesimo quadringentesimo quin-
quagesimo quintO.

originale membraneum, a zona sericea rubra pendet sigillum. In ar-

chivo regni Hungariae‚ Budapestini: M. O. D. L. 34.751.‚ olim Acta monast.
Remetensis fasc. 111. No. 5.

