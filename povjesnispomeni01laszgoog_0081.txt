31

·remus generalem, vniuersi iobagiones castri Zagrabiensis ad nostram
accedentes presenciam, in communi concilio predicto condiciones liber-
tatum ipsorum antiquas nobis exposuerunt sub hac forma: quod per-
solutis commutacionibus descensuum ex parte ipsorum prouenientibuS,
nec viceiudex noster aut curialis comes eiusdem descensum facere
possent inter ipsos, Si uero descensum facerent, eo facto a debito
commutacionis descensus iidem iobagiones castri essent expediti. Si
uero descensum non facerent, extunc semel in anno saltem circa
festum sancti Martini racione eiusdem descensus comiti nostro decem
et octo pensas iidem iobagiones castri dare tenerentur. Et sub eadem
forma racione descensus nostri in festo predicto nobis octo marcas
soluere teneantur, et quod nec iudex noster nec curialis comes
ipsius in eundo uersus Gozd, uel redeundo descensum facere possent
inter ipSOS‚ uel familia eorundem aut nostra. Item quantum in habita
composicione aduerse parti darent, tantundem iudici dare tenerentur.
Nec aliquis possessionatus racione alicuius debiti deberet captiuari.
Si quis uero ex ipsis contumacia ductus, usque septimum terminum
iuri parere negligeret, penam eiusdem terrestris comes iudicis nostri
predicti recipere teneretur, et receptam ipsi comiti nostro assignare.
Nec aliquis inter ipsos terrestris comes esse possit, nisi de communi
ocnsensu eorundem et euoluto termino anni, terrestrem comitatum
renouandi haberent facultatem. Subiunxerunt eciam, quod nullus col-
lectorum iobagiones in curia eorundem iobagionum castri existenteS,
dicandi haberent opcionem. Nec racione iudiciorum exercitus ipsos
possemus aggrauare, nisi eadem collecta emergeretur per regnum
supradictum, Curialis uero comes Zagrabiensis predictuS‚ nullo unquam
tempore posset descensum facere inter ipsos, Nos itaque auditis et
intellectis libertatibus supradictiS, uolentes plenius certificari de eisdem,
uniuersos nobiles regni, quorum multitudo adherat copiosa, requisi-
uimuS, qui unanimiter retulerunt, quod idem iobagiones castri a tem-
pore, cuius memoria non extat, in libertatibus predictis permansissent.
Vnde nos per nobiles regni certificati, de libertatibus supradictis
easdem, ne in futurum per quempiam possint irritari, presentibus
duximus roborandas, In facti memoriam et cautelam ampliorem, pre-
sentes contulimus sigilli nostri munimine roboratas. Datum Zagrabie,
in ascensione domini, anno ab incarnacione eiusdem M⁰.CC⁰.LXX⁰.
octauo.

originale membraneum. A zona sericea viridis coloris pendet attritum
sigillum. In archivo nob. com. Turopolje. — Fejer, Cod. dipl. V. vol. 2.
pag. 498. -— Kukuljevic, Iura regni 1. pag. 87. — Kukuljevic, Regesta.
Nc. 1239.

